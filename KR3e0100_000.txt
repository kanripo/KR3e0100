# -*- mode: mandoku-view; -*-
#+TITLE: 醫學源流論
#+DATE: 2015-08-24 23:08:59.647335
#+PROPERTY: ID KR3e0100
#+PROPERTY: BASEEDITION WYG    
#+PROPERTY: JUAN 提要
<pb:KR3e0100_WYG_000-1a>¶
欽定四庫全書　　　　　子部五¶
　醫學源流論　　　　　　醫家類¶
　　提要¶
　　　　(臣/)等謹案醫學源流論二卷¶
　　　國朝徐大椿撰其大綱凡七曰經絡臟腑曰脈¶
　　　　曰病曰藥曰治法曰書論曰古今分子目九¶
　　　　十有三持論多精鑿有據如謂病之名有萬¶
　　　　而脈之象不過數十種是必以望聞問三者¶
<pb:KR3e0100_WYG_000-1b>¶
　　　　叅之又如病同人異之辨兼症兼病之别亡¶
　　　　隂亡陽之分病有不愈不死有雖愈必死又¶
　　　　有藥誤不即死藥性有古今變遷内經司天¶
　　　　運氣之説不可泥針灸之法失傳其説皆可¶
　　　　取而人參論一篇涉獵醫書論一篇尤深切¶
　　　　著明至於有欲救俗醫之弊而矯枉過直者¶
　　　　有求勝古人之心而大言失實者以致論病¶
　　　　則自岐黄以外秦越人亦不免詆排論方則¶
<pb:KR3e0100_WYG_000-2a>¶
　　　自張機金匱要略傷寒論以外孫思邈劉守¶
　　　真李杲朱震亨皆遭駁詰於醫學中殆同毛¶
　　　奇齡之説經然其切中庸醫之弊者固不可¶
　　　廢也乾隆四十三年三月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3e0100_WYG_000-3a>¶
醫學源流論原序¶
醫小道也精義也重任也賤工也古者大人之學將以¶
治天下國家使無一夫不被其澤甚者天地位而萬物¶
育斯學者之極功也若夫日救一人月治數病顧此則¶
失彼雖數十里之近不能兼及况乎不可治者又非能¶
起死者而使之生其道不已小乎雖然古聖人之治病¶
也通于天地之故究乎性命之原經絡臓腑氣血骨脈¶
洞然如見然後察其受病之由用藥以驅除而調劑之¶
<pb:KR3e0100_WYG_000-3b>¶
其中自有𤣥機妙悟不可得而言喻者葢與造化相維¶
其義不亦精乎道小則有志之士有所不屑為義精則¶
無識之徒有所不能窺也人之所係莫大乎生死王公¶
大人聖賢豪傑可以旋轉乾坤而不能保無疾病之患¶
一有疾病不得不聽之醫者而生殺唯命矣夫一人係¶
天下之重而天下所係之人其命又懸于醫者下而一¶
國一家所係之人更無論矣其任不亦重乎而獨是其¶
人者又非有爵禄道徳之尊父兄師保之重既非世之¶
<pb:KR3e0100_WYG_000-4a>¶
所隆而其人之自視亦不過為衣食口腹之計雖以一¶
介之㣲呼之而立至其業不甚賤乎任重則托之者必¶
得偉人工賤則業之者必無竒士所以勢出于相違而道¶
因之易墜也余少時頗有志于窮經而骨月數人疾病¶
連年死亡畧盡于是博覽方書寢食俱廢如是數年雖¶
無生死肉骨之方實有尋本溯源之學九折臂而成醫¶
至今尤信而竊慨唐宋以來無儒者為之振興視為下¶
業逡巡失𫝊至理已失良法併亡惄焉傷懷恐自今以¶
<pb:KR3e0100_WYG_000-4b>¶
往不復有生人之術不揣庸妄用敷厥言倘有所補所¶
全者或不僅一人一世已乎乾隆丁丑秋七月洄溪徐¶
大椿書於吳山之半松書屋¶
